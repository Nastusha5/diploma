<!DOCTYPE html>
<html lang="uk">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Розділ 7: Засоби автоматизації процесу створення документа</title>
    <link rel="stylesheet" href="../style.css" />
  </head>
  <body>
    <div class="book-container">
      <section id="content-page">
        <div class="sidebar-overlay"></div>
        <button id="toggle-sidebar" class="btn-secondary">☰</button>

        <aside class="sidebar">
          <h2>Зміст</h2>
          <div id="menu-placeholder"></div>
        </aside>

        <main class="content">
          <article>
            <h2>Розділ 7: Засоби автоматизації процесу створення документа</h2>
            <h3>Створення документів на основі шаблонів</h3>
            <p>
              Ви вже навчилися створювати різноманітні текстові документи та
              форматувати їх з використанням різних засобів текстового
              процесора. Разом з тим, текстовий процесор <b>Word 2007</b> для
              створення документів певних типів надає ще одну можливість –
              <b>створення документа на основі шаблону</b>.
            </p>

            <h3>Поняття шаблону</h3>

            <p>
              <b>Шаблон</b> – це відформатований певним чином
              документ-заготовка, який зберігається в окремому файлі та
              використовується як основа для створення нових документів певного
              типу. Наприклад, шаблон для створення
              <i>листа, звіту, резюме, вітальної листівки, візитки</i> тощо.
            </p>

            <p>
              Відкривши шаблон, користувач побачить на екрані документ, у якому
              можуть міститися поля для введення тексту, написи, рисунки,
              колонтитули, логотипи. До документа вже може бути застосована
              певна <b>тема</b> та <b>стилі оформлення</b> різних об’єктів.
              Вікно програми також може бути налаштовано певним чином – змінено
              вигляд панелей інструментів, меню тощо.
            </p>

            <p>
              Користувачу залишається лише заповнити відповідні місця документа
              потрібним змістом і зберегти файл – форматування та структура
              документа вже визначені шаблоном.
            </p>

            <p>
              <b>Використання шаблонів</b> значно полегшує роботу користувача,
              оскільки, будучи одного разу підготовленими і збереженими на
              зовнішніх носіях, вони стають основою для швидкого створення
              аналогічних за формою, але різних за вмістом документів без витрат
              часу на їх форматування.
            </p>

            <h3>Відмінність між документом і шаблоном</h3>

            <p>Основна відмінність між ними полягає у призначенні:</p>

            <ul>
              <li>
                <b>Шаблон</b> – це заготовка документа з готовими елементами
                тексту та оформлення, яка призначена для подальшого заповнення
                даними.
              </li>
              <li>
                <b>Документ</b> – це вже підготовлений текст, створений,
                можливо, на основі шаблону.
              </li>
            </ul>

            <p>
              Шаблони зберігаються у файлах із розширенням <b>.dotx</b> та
              <b>.dotm</b>. Зазвичай вони розташовані у папці
              <i>Program Files\Microsoft Office\Templates</i>. Пам’ятайте: у
              шаблонах можуть зберігатися <b>макровіруси</b>, тому слід бути
              обережними, використовуючи нові шаблони від невідомих авторів.
            </p>

            <h3>Види шаблонів у Word 2007</h3>

            <p>
              У текстовому процесорі <b>Word 2007</b> усі шаблони розподіляються
              на три групи:
            </p>

            <ul>
              <li>
                <b>Інстальовані</b> – шаблони документів певних типів (<i
                  >листів, факсів, звітів</i
                >
                тощо), які встановлені разом із пакетом Microsoft Office 2007.
              </li>
              <li>
                <b>Microsoft Office Online</b> – шаблони документів
                різноманітних типів (<i
                  >вітальні листівки, візитки, бюлетені, сертифікати, грамоти,
                  запрошення, заяви, календарі</i
                >
                тощо), що розміщені на вебсайті Microsoft Office Online.
              </li>
              <li>
                <b>Шаблони користувача</b> – шаблони, створені безпосередньо
                користувачем.
              </li>
            </ul>

            <h3>Стандартні шаблони Word 2007</h3>

            <p>
              Основним зі стандартних шаблонів є <b>Звичайний (Normal.dotm)</b>.
              Він автоматично відкривається під час запуску програми Word 2007 і
              встановлює за замовчуванням основні параметри форматування
              документа. Також цей шаблон визначає стильове оформлення
              заголовків, списків, таблиць тощо.
            </p>

            <p>
              Введення тексту, форматування окремих об’єктів і структурування
              документа користувач здійснює самостійно. На основі шаблону
              <b>Normal.dotm</b> можна створювати документи різних типів.
            </p>

            <p>
              Ще одним стандартним шаблоном є
              <b>Звичайне резюме (MedianResume.dotx)</b>. Цей шаблон містить
              кілька текстових полів, у які користувач вносить свої дані:
              <i>ім’я, прізвище, контактну інформацію, освіту, місце роботи</i>
              тощо. Вставлену фотографію можна замінити на власну, а дату –
              вибрати у календарі, що відкривається при натисканні відповідного
              поля. Кожна частина документа вже відформатована та розміщена у
              відповідному місці, що дозволяє швидко підготувати власне резюме.
            </p>
            <h3>
              Створення макросів в автоматичному режимі та їхнє використання
            </h3>
            <p>
              У процесі роботи над документом у програмі <b>Word</b> часто
              доводиться виконувати завдання, що складаються з певної
              послідовності дій, за деяким алгоритмом. Наприклад, переглянути
              текст і виділити якусь його частину; підкреслити слова, написані
              латинськими літерами; видалити непотрібні чи додати відсутні
              пропуски та ін.
            </p>

            <p>
              Виконання подібних завдань можна значно спростити, використавши
              <b>макроси</b>, основне призначення яких – позбавити користувача
              багаторазового повторення одноманітних дій під час опрацювання
              текстового документа, виконати за нього рутинну роботу.
            </p>

            <p>
              <b>Макрос</b> (<i>грец. μάκρος – великий, довгий</i>) – це
              послідовність команд, згрупованих в одну макрокоманду для
              автоматичного виконання певного завдання. Макрос створюється один
              раз, зберігається в шаблоні чи документі та може багаторазово
              виконуватися за потреби. Застосовуються макроси для прискорення
              виконання операцій редагування або форматування, для автоматизації
              складного опрацювання документа, для спрощення процедури
              встановлення параметрів об’єктів, для налаштування вікна програми
              <b>Word 2007</b> тощо.
            </p>

            <p><b>Макрос можна створити одним з двох способів:</b></p>
            <ul>
              <li>
                <i>написання макросу</i> – введення тексту макросу мовою
                <b>Visual Basic for Applications (VBA)</b> (<i
                  >англ. Visual Basic для додатків</i
                >), яка спеціально розроблена для цих цілей;
              </li>
              <li>
                <i>запис макросу</i> – виконання користувачем потрібної
                послідовності дій, яка записується програмою.
              </li>
            </ul>

            <p>
              Щоб створити макрос першим способом, потрібно знати мову
              програмування <b>Visual Basic for Applications</b> і мати досвід
              програмування. З цими питаннями ви ознайомитеся в наступних
              класах.
            </p>

            <p>
              У режимі <i>запису макросу</i> користувач самостійно виконує
              потрібну послідовність дій, яка оформлюється засобами
              <b>Word 2007</b> як макрос. Елементи керування записом макросів
              розташовані в групі <b>Код</b> на вкладці <b>Розробник</b>. За
              замовчуванням ця вкладка не відображається на стрічці. Для її
              відображення потрібно виконати такі дії:
            </p>

            <ol>
              <li>Виконати <b>Office → Параметри Word → Найуживаніші</b>.</li>
              <li>
                Установити в розділі
                <i>Основні параметри роботи з Word</i> позначку прапорця
                <b>Відображати вкладку «Розробник» на стрічці</b>.
              </li>
              <li>Вибрати кнопку <b>ОК</b>.</li>
            </ol>

            <p><b>Запис макросу</b> здійснюється за таким алгоритмом:</p>

            <ol>
              <li>Виконати <b>Розробник → Код → Записати макрос</b>.</li>
              <li>
                Установити у вікні <b>Запис макросу</b> такі значення
                властивостей макросу:
              </li>
              <ol type="a">
                <li>
                  Увести в поле <b>Ім’я макросу</b> назву, яка відображає суть
                  виконуваних операцій. Ім’я має починатися з літери та не
                  містити пропусків.
                </li>
                <li>
                  Задати шаблон для зберігання макросу, вибравши варіант у
                  списку <b>Зберегти макрос у</b> — для всіх документів у
                  шаблоні <i>Normal.dotm</i> або для окремих документів.
                </li>
                <li>
                  Увести за бажанням короткий опис дій макросу в поле
                  <b>Опис</b> (до 100 символів).
                </li>
                <li>
                  Вибрати в розділі <b>Призначити макрос</b> спосіб виклику
                  макросу — <i>кнопкою</i> чи <i>сполученням клавіш</i>.
                </li>
              </ol>
              <li>
                Налаштувати параметри виклику макросу залежно від вибраного
                способу:
              </li>
              <ul>
                <li><b>Кнопкою:</b></li>
                <ol type="a">
                  <li>
                    Вибрати документ (або всі документи), для якого потрібно
                    додати кнопку виклику макросу на панель швидкого доступу.
                  </li>
                  <li>Вибрати ім’я макросу зі списку.</li>
                  <li>Натиснути кнопку <b>Додати</b>.</li>
                  <li>
                    За бажанням змінити місце розміщення кнопки та її зображення
                    (<i>кнопка «Змінити»</i>).
                  </li>
                  <li>Вибрати кнопку <b>ОК</b>.</li>
                </ol>
                <li><b>Сполученням клавіш:</b></li>
                <ol type="a">
                  <li>Вибрати ім’я макросу в полі <b>Команди</b>.</li>
                  <li>
                    Увести бажане сполучення клавіш у поле
                    <b>Нове сполучення клавіш</b>.
                  </li>
                  <li>Вибрати кнопку <b>Призначити</b>.</li>
                  <li>
                    Натиснути <b>Закрити</b>, щоб розпочати запис макросу.
                  </li>
                </ol>
              </ul>
              <li>
                Виконати послідовно дії з опрацювання документа, які потрібно
                записати в макрос.
              </li>
            </ol>
            <p>
              Запис макросу за потреби можна тимчасово <b>призупинити</b> (<i
                >Розробник → Код → Пауза</i
              >), а потім <b>продовжити</b> (<i
                >Розробник → Код → Відновити запис</i
              >).
            </p>

            <p>
              Слід пам’ятати, що під час запису макросу виконання операцій у
              вікні документа з використанням миші буде заблоковано, а вказівник
              набуде спеціального вигляду. Використання миші допускається лише
              для вибору команд, кнопок або зміни параметрів у діалогових
              вікнах. У решті випадків потрібно застосовувати
              <b>клавіші керування курсором</b> та сполучення клавіш. Наприклад,
              для виділення фрагмента тексту використовуйте комбінацію
              <b>Shift + ←, →, ↑, ↓</b>.
            </p>

            <p>
              Коли всі операції макросу будуть виконані, слід вибрати
              <i>Розробник → Код → Зупинити запис</i>.
            </p>

            <p>
              Створений макрос можна використовувати під час роботи над
              документом. Для цього натисніть призначене сполучення клавіш або
              виберіть призначену кнопку. Також запустити макрос можна через
              діалогове вікно <b>Макрос</b> (<i>Розробник → Код → Макроси</i>).
            </p>

            <p>
              У списку цього вікна наведено імена всіх створених користувачами
              макросів для поточного шаблону. Користувач має вибрати потрібний
              макрос і натиснути <b>Виконати</b>. У цьому самому вікні можна
              <i>видалити</i>, <i>змінити</i> або <i>налаштувати</i> макрос.
            </p>

            <h3>Алгоритм створення макросу</h3>
            <p>
              Розглянемо приклад: потрібно замінити назву навчального закладу
              <b>СШ № 2</b> на <b>НВК «Світоч»</b> і відформатувати цей фрагмент
              — <i>шрифт Arial, розмір 10 пт, колір символів темно-синій</i>.
            </p>

            <ol>
              <li>Запустити <b>Word</b>.</li>
              <li>
                Виконати:
                <i
                  >Office → Параметри Word → Найуживаніші → Основні параметри
                  роботи з Word → Відображати вкладку «Розробник» на стрічці →
                  ОК</i
                >.
              </li>
              <li>
                Розпочати запис макросу:
                <i>Розробник → Код → Записати макрос</i>.
              </li>
              <li>
                У вікні <b>Запис макросу</b> задати властивості:
                <ul>
                  <li><b>Ім’я макросу:</b> <i>Нова назва школи</i>.</li>
                  <li>
                    <b>Зберегти макрос у:</b>
                    <i>Усі документи (Normal.dotm)</i>.
                  </li>
                  <li><b>Опис:</b> <i>Заміна СШ № 2 на НВК «Світоч»</i>.</li>
                  <li><b>Призначити макрос:</b> вибрати піктограму кнопки.</li>
                </ul>
              </li>
              <li>
                Налаштувати параметри виклику макросу у вікні
                <b>Параметри Word</b>:
                <ul>
                  <li>
                    Вибрати
                    <i
                      >Настроювання панелі швидкого доступу – Для всіх
                      документів</i
                    >.
                  </li>
                  <li>
                    Знайти макрос з іменем
                    <i>Normal.NewMacros.Нова назва школи</i>.
                  </li>
                  <li>Натиснути кнопку <b>Додати</b>.</li>
                  <li>
                    Перемістити кнопку макросу на перше місце в списку кнопок
                    панелі швидкого доступу.
                  </li>
                  <li>
                    Вибрати кнопку <b>Змінити</b> і обрати відповідну
                    піктограму.
                  </li>
                  <li>Натиснути <b>ОК</b>.</li>
                </ul>
              </li>
              <li>
                Виконати дії з опрацювання документа:
                <ul>
                  <li>Відкрити: <i>Основне → Редагування → Замінити</i>.</li>
                  <li>
                    У полі <b>Знайти</b> ввести <i>СШ № 2</i>, у полі
                    <b>Замінити на</b> — <i>НВК «Світоч»</i>.
                  </li>
                  <li>Вибрати <i>Більше → Формат → Шрифт</i>.</li>
                  <li>
                    У вікні <b>Шрифт</b> встановити параметри:
                    <i>Arial, 10 пт, темно-синій колір</i>.
                  </li>
                  <li>Натиснути кнопку <b>Замінити все</b>.</li>
                </ul>
              </li>
              <li>Виконати <i>Розробник → Код → Зупинити запис</i>.</li>
            </ol>

            <p>
              Для перевірки роботи макросу відкрийте документ, де зустрічається
              текст
              <b>СШ № 2</b>, і натисніть кнопку макросу на Панелі швидкого
              доступу. Якщо макрос створено правильно — усі старі назви школи
              буде замінено та відформатовано відповідно до заданих параметрів.
            </p>
          </article>
        </main>
      </section>
    </div>
    <script>
      fetch("menu.html")
        .then((response) => response.text())
        .then((data) => {
          document.getElementById("menu-placeholder").innerHTML = data;
          // Додаємо активний клас для поточної сторінки
          const currentPage = document.querySelector('a[href="chapter1.html"]');
          if (currentPage) currentPage.classList.add("active");
        });
    </script>
    <script type="module" src="../js/chapter.js"></script>
  </body>
</html>
